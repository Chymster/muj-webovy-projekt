---
title:  "Co je to vůbec D&D "
date:   2019-05-11
tags: 
    - Historie
    - Náplň
    - D&D
---

## Vznik
Dungeons & Dragons je společenská stolní hra s fantasy tématikou pro libovolný počet hráčů, i když se dá říci, že takovým pořádným minimem pro ideální hru jsou hráči 2 + 1, který hru vede a vymýšlí, takzvaný Pán Jeskyně. Původní hra byla vytvořena Garym Gygaxem a Davem Arnesonem v roce 1974 Gygaxovou firmou Tactical Studies Rules. Hra je považována za základní kámen her na hrdiny.

## Náplň hry
Hráči D&D si vytvářejí fiktivní postavy, které se vydávají na imaginární dobrodružství ve fantasy světě. Postavy tvoří družinu, která jedná s obyvateli světa (a postavy jednají navzájem). Společně pak bojují s rozličnými druhy fiktivních nestvůr, řeší záhady a problémy, získávají poklady a vědomosti. V průběhu hry získávají postavy zkušenostní body, čímž se v průběhu několika sezení stávají stále mocnějšími. D&D se od tradičních figurkových válečných her odlišuje v tom ohledu, že přiděluje každému hráči ve hře konkrétní postavu, a nikoliv celé legie nebo armády. D&D také přináší koncept Pána Jeskyně, což je vypravěč a rozhodčí, zodpovědný za tvorbu fiktivního prostředí hry, usměrňování hráčských postav a ztvárnění podpůrných elementů – cizích (nehráčských) postav apod.

![Pán Jeskyně](https://res.cloudinary.com/teepublic/image/private/s--UEQdqr-g--/t_Preview/b_rgb:0195c3,c_limit,f_jpg,h_630,q_90,w_630/v1465415995/production/designs/537193_1.jpg "Pán Jeskyně")